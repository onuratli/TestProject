“MRZ KURUMSAL” kart başvuru formunun doldurulması ve imzalanması ile işbu genel koşullar kabul edilmiş sayılır. Kart sahibi olmak ve kartın özelliklerinden faydalanabilmek için ticari vergi mükellefi kişi ve/veya işletme olmak gereklidir.

Kart, Banka Kartları ve Kredi Kartları Hakkında Yönetmelik hükümlerine tabi değildir ve sadece MİRZA TURİZM ve MİRZA TURİZM’e bağlı alt markalardan alınacak hizmetlerde kullanılabilir.

Kart sahibi, başvuru formunda verdiği bilgilerin doğruluğunu kabul ve taahhüt eder. Kart başvurusunda bulunulması, başvurunun kabul edildiği anlamına gelmez.

Bu kart’ın mülkiyeti Mirza Uluslararası Organizasyon Turizm ve Otelcilik Tic. Ltd. Şti.’ye aittir; istendiğinde iade edilmesi zorunludur. İade edilmeyen kartlar, Mirza Turizm tarafından her zaman iptal edilebilir.

Bu kart, dünya genelinde Mirza Turizm tarafından işletilen MRZ Fly, MRZ Visa, MRZ Hotel, MRZ Tour, MRZ Fair ve Tatilcity markalarından yapılacak alışverişlerinizde geçerlidir.

Bu kart, sadece üzerindeki müşteri kimlik numarasına atanan kurum yetkilisinin onayı dahilinde kurum çalışanları ve aileleri tarafından kullanılabilir, başka bir kuruma devredilemez ve kartın üstünde yazılı olan ticari ünvan adına fatura düzenlenir.

Bu kartın sunduğu avantajlar, Mirza Turizm tarafından sunulan başka avantajlar ile aynı anda kullanılamaz, diğer kampanyalarla birleştirilemez. Kampanya ve indirim zamanlarında karta ilişkin avantajların geçici olarak durdurulmasına ve değiştirilmesine karar verilebilir.

Mirza Turizm Avantaj Kartları sözleşme süresince geçerlidir. Sözleşme yenilenmediği takdirde üyelik geçersizdir ve kart hesabına bağlı avantajlar kullanılamaz.

Sözleşme tarihi başlangıç tarih olarak alınmak üzere her yıl yenilenir.

Mirza Turizm, kart sahibinin başvuru formunda verdiği bilgileri başka kuruluşlarla paylaşmaksızın saklı tutar.

Kart sahibi, aksini belirtmediği sürece Mirza Turizm’in kendisiyle SMS, internet, telefon, posta vb. kanallarla temasa geçmesine izin verir.

Kart kullanım koşullarının suistimali veya kullanımında usulsüzlük olduğunun Mirza Turizm tarafından tespit edilmesi durumunda, kart sahibinin kartın avantajlarından yararlanması engellenecek ve kart sahibi lehine doğmuş hak ve avantajlar sona erecektir. Bu durumda Mirza Turizm, kartın iadesini talep edebilir, kartı iptal edebilir.

Kayıp veya çalıntı bir kartın bulunması durumunda 444 4 679 (MRZ) no’lu telefona ulaşılması ya da Mirza Turizm ofislerindeki görevlilere teslim edilmesi gerekir.

Kartın çalınması, kaybolması veya kullanılamayacak şekilde bozulması halinde, kart sahibi tarafından bu durumun Mirza Turizm’e bildirilmesine kadar geçen sürede doğabilecek zararlardan ve ilgili kartın sağladığı avantajlardan yararlanmamasından “Mirza Turizm” sorumlu değildir. Kartın çalınması veya kaybolması sebebi ile yazılı başvuru durumunda, eski kart iptal edilerek, kart sahibinin yazılı talebi üzerine farklı bir kart numarası ile yeni kart düzenlenir. Eski kartla ilgili tüm hak ve avantajlar yeni kartta devam edecektir.

Kart sınıf geçişlerinde farklı bir kart numarası ile yeni kart düzenlenir ve tarafınıza iletilir. Kartın ait olduğu yeni statü hakları ve avantajları geçerli olacaktır.

Karta bağlı avantajların kullanılması için kart sahibinin onayı gerekir. Avantajların 3. şahıslar tarafından kullanılması durumunda oluşabilecek zararlardan “Mirza Turizm” sorumlu tutulamaz.

Mirza Turizm, karta bağlı avantajların nasıl ve ne şekilde kullanılabileceğine ilişkin koşullarda değişiklik yapmak hakkına sahiptir.

Kart sahibi, “Mirza Turizm” iletişim kanalları ile güncel geçerli koşulları öğrenebileceğinden, kendisine bilgilendirme yapılmadığını iddia edemez. Sistemin üzerinde çalıştığı elektronik altyapıdaki arızalar nedeniyle geç, eksik veya yanlış alınan promosyon, duyuru ve bunlarla sınırlı olmamak üzere kart ile ilgili sunulan hizmetlerin kart sahibine eksik veya hiç sağlanamamasından dolayı oluşabilecek ihtilaflardan “Mirza Turizm” hiçbir şekilde sorumlu tutulamaz. Hata veya arıza nedeniyle karta fazla oranda indirim ve sair avantaj yansıtılması halinde “Mirza Turizm”, Kart sahibinin rızasına ve/veya bilgilendirilmesine gerek olmaksızın bu yanlışlıkları düzeltme hakkına sahiptir.

“Mirza Turizm”, dilediğinde kartı başka programlarla birleştirebilir.

“Mirza Turizm” telefon, elektronik posta, mesaj ve sair yollarla haber vererek veya gerekçe göstermeksizin MRZ Kurumsal Kart programını erteleme, iptal etme ve genel koşullarını değiştirme hakkını saklı tutar.

Bu kartın edinilebilmesi için başvuru formunda “Doldurulması zorunludur” ibaresinin bulunduğu tüm bilgiler eksiksiz olarak doldurulmalıdır. Aynı zamanda, karta sahip olunabilmesi için firmadan istenilen tüm evrakların eksiksiz olarak sağlanması zorunludur.

MRZ Kurumsal Avantaj Kartlarının geçerlilik süresi 1 yıl, statü puanlarının geçerlilik süresi ise 2 yıl’dır.

MRZ Kurumsal Kart üyeleri, sahip oldukları kart statüsünün puan koşullarına uymakla yükümlüdür.

MRZ Kurumsal Kart üyeleri yılda 1 kez statü geçişi yapma hakkına sahiptir.

Üyelerimiz üyelik dönemlerinin sonunda isteğe bağlı olarak bulundukları statü kriterlerini yerine getirdikleri süre boyunca aynı statüde devam etme hakkına sahiptirler.

MRZ Kart sisteminde statü geçişleri ve statü yenilemeleri için, üyelik başlangıç tarihinden itibaren ilk 6 ay ve 1 yıl için ayrı puan kriterleri belirlenmiştir.

Bu kriterler her statü için farklıdır.

Classic Kart üyelerimiz MRZ Kart sistemine dahil oldukları tarihten itibaren 30.000 puana ulaşana kadar aynı statüde kalabilirler.

Gold Kart üyelerimiz bulundukları statüde kalmak istedikleri takdirde, ilk 6 ay içinde 20.000 puan barajına ulaşmaları gerekir, ulaşamadıkları takdirde ikinci bir hat olarak 1 yıl başlangıç tarihlerinden itibaren 1 yılda 40.000 puan barajına ulaşmaları beklenir.

Bu kriterlerden herhangi birinin gerçekleşmemesi durumunda; Gold Kart üyelerimizin statü puanından 30.000 puan kesilir ve aynı statüden devam ederler.

2. üyelik dönemlerinde de aynı kriterler geçerlidir.

2. yılın sonunda kriterlerden herhangi birinin gerçekleşmemesi durumunda Gold Kart üyelerimizin statüsü “Classic” olarak değişir.

Business Kart üyelerimiz bulundukları statüde kalmak istedikleri takdirde, ilk 6 ay içinde 35.000 puan barajına ulaşmaları gerekir, ulaşamadıkları takdirde ikinci bir hat olarak 1 yıl başlangıç tarihlerinden itibaren 1 yılda 70.000 puan barajına ulaşmaları beklenir.

Bu kriterlerden herhangi birinin gerçekleşmemesi durumunda; Business Kart üyelerimizin statü puanından 60.000 puan kesilir ve aynı statüden devam ederler.

2. üyelik dönemlerinde de aynı kriterler geçerlidir.

2. yılın sonunda kriterlerden herhangi birinin gerçekleşmemesi durumunda Business Kart üyelerimizin statüsü “Classic” olarak değişir.

Platinum Kart üyelerimiz bulundukları statüde kalmak istedikleri takdirde, ilk 6 ay içinde 50.000 puan barajına ulaşmaları gerekir, ulaşamadıkları takdirde ikinci bir hat olarak 1 yıl başlangıç tarihlerinden itibaren 1 yılda 100.000 puan barajına ulaşmaları beklenir. Bu kriterlerden herhangi birinin gerçekleşmemesi durumunda; Platinum Kart üyelerimizin statü puanından 90.000 puan kesilir ve aynı statüden devam ederler. 2. üyelik dönemlerinde de aynı kriterler geçerlidir. 2. yılın sonunda kriterlerden herhangi birinin gerçekleşmemesi durumunda Platinum Kart üyelerimizin statüsü “Business” olarak değişir.

Statü geçişleri ve yenilemelerinde eksik kalan puanlar için maks. 10.000 puan satın alma hakkı, yılda 1 kez geçerlidir. (MRZ Classic Kart Hariç)

MRZ Kurumsal Kart üyelik sistemindeki bir yıllık sürenizin tamamlanmasına 15 gün kala, tarafınıza haklarınızı bildiren bir bilgilendirme maili gönderilecektir. Bu bilgilendirme mailinde belirtilen haklardan, kurumunuz için uygun olanı seçmeniz istenecektir.

Mirza Turizm, belirtilen kriterler doğrultusunda statü puanlarını silme ve üyelik statülerini düşürme hakkına sahiptir.

MRZ Kart Üyelerimiz kazandıkları statü puanlarının toplamı 450.000 puana ulaştığında “Suzuki” marka motorsiklet, 650.000 puana ulaştığında “Tata Indigo” marka otomobil veya 950.000 puana ulaştığında “Dacia Sandero” marka SUV almaya hak kazanır.

Alınan her hizmet için hesaplanan statü puanlarınız kart hesabınıza yüklenir.

MRZ Kart sisteminde 1 TL = 30 statü puan değerindedir.

Statü puanlarını kullanmak isteyen müşterilerimizin kendi firmalarının antetli kağıdına imzalı ve kaşeli olarak kullanacağı statü puan miktarını belirten bir dilekçe yazmaları gerekmektedir. Dilekçe tarafımıza ulaştıktan sonra statü puan kullanımı gerçekleştirilebilir.

Statü puanlarınızı, puan geçerlilik süresi kapsamında geçiş yaptığınız statüye aktarabilirsiniz.

Kart sahibinin aldığı gidiş-dönüş uçuşlarının sadece ilk ayağı uçulsa bile puanlar sisteme girilir.

Kart sahibi, kendisine verilen kullanıcı adı ve şifresiyle online sistem üzerinden hesabındaki kurumun aldığı hizmetleri, hediye puanları, iptal ve iade edilen işlemlerin takibini yapabilecektir.

Kart sahibi aldığı vize veya otel hizmetini iptal ettirdiği takdirde statü puan kaydı sisteme girilmez.

Platinum kart sahibi üyelerimiz 1 yılda 4 defa VIP transfer hizmetimizden yararlanabilir.

